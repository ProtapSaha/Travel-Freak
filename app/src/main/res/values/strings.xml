<resources>
    <string name="app_name">Travel Freak</string>
    <string name="moinot">কিভাবে যাবেন মৈনট ঘাট : ডে ট্রিপের জন্য আদর্শ জায়গা মৈনট ঘাট, দোহার, ঢাকা, গুলিস্তানের গোলাপশাহের মাজারের সামনে থেকে যমুনা পরিবহনে উঠুন । ভাড়া ৯০ টাকা। দেড় থেকে আড়াই ঘন্টার ব্যবধানে পৌঁছে যান মৈনট ঘাট।</string>
    <string name="ngonj">কিভাবে যাবেন নারায়নগন্জ : গুলিস্তান স্টেডিয়াম থেকে বাস ছাড়লো উদ্দেশ্য ছিলো মোগড়াপাড়া বাসস্ট্যান্ড। বাস থেকে নেমে রওনা দিবেন সোনারগাঁও যাদুঘর। টিকেট করে ঢুকবেন । তারপর ওখান থেকে অটো নিয়ে পানাম সিটি। পুরোনো স্থাপনা না দেখলে বুঝবেন না অাসলে কতো সুন্দর দেখলেই প্রান জুড়িয়ে যায়। তারপর অটো রিজার্ভ নিয়ে চলে যাবেন বৈদ্দ্যের বাজার। ঘাটে গিয়ে ট্রলার ভাড়া করবেন মায়াদ্বীপের উদ্দেশ্য। ট্রলার চলতে শুরু করলো ২০ মিনিট পৌঁছে গেলো মায়াদ্বীপ। কিছু সময় থেকে চলে আসবেন অাবার বৈদ্দ্যের বাজার। তারপর সিএনজি করে চলে আসবেন মোগড়া পাড়া চৌরাস্তা। বাসে করে রওনা দিবেন ঢাকার উদ্দেশে ।</string>
    <string name="shapla">কিভাবে যাবেন শাপলার বিল : ঢাকা থেকে ডেমরা অথবা তিনশো ফিট হয়ে কাঞ্চন ব্রিজ। ওখান থেকে জিন্দা পার্ক, পার্কের দক্ষিণ পাশের সরু পাকা রাস্তা ধরে কিছুটা এগোলে কিছু অটো বা রিকসা দেখতে পাবেন ওদের বললেই ওরা গ্রাম অবধি ছেড়ে দেবে আর পথও বলে দেবে। এরপর কিছুটা হাঁটলেই বিল। </string>
    <string name="shohag">কিভাবে যাবেন সোহাগপল্লী: অবস্হান:-গাজীপুর,কালিয়াকৈর. টিকেট:-৫০ টাকা,পার্কিং ২৫/৩০ টাকা ঘন্টা

যা যা আছে:- সুইমিং পুল,খেলার মাঠ,রিসোর্ট,নাগর দোলা,মিনি চিরিয়াখানা... ☺আর সময় করে রিসোর্ট এর বাহিরে গজারি বন এ যেতে ভুলবেন না...অদ্ভুদ সুন্দর চারদিকে গজারি বন ঘেরা একটি রিসোর্ট,যারা প্রকৃতি ভালবাসেন তাদের জন্য. যেভাবে যাবেন:-ঢাকা থেকে ২ ভাবে যাওয়া যায় ১মত গাজীপুর চৌরাস্থা, শফীপুর হয়ে...এবং সাভার ইপিজেড হয়ে!!নামতে হবে চান্দুরা ওখান থেকে সি এন জি পাওয়া যায় পার্কের সামনে পর্যন্ত...চান্দুরা থেকে সোহাগপল্লী যাবার পথ টা সবচেয়ে বেশি সুন্দর...চারদিকে গজারি বন মাঝখানে আকাবাকা রাস্তা.... </string>
    <string name="jinda">
যেভাবে যাবেন: ঢাকার যেকোন প্রান্ত থেকে কুড়িল বিশ্বরোড। সেখানে থেকে ৩০০ ফিট দিয়ে কাঞ্চন ব্রিজ পর্যন্ত যাওয়ার জন্য বিআরটিসির বাস পাবেন। বাস ছাড়াও সিএনজি, গাড়ি পাওয়া যায়। ভাড়া জনপ্রতি সর্বোচ্চ ৬০/৭০ টাকা পড়বে। কাঞ্চন ব্রিজ গিয়ে আবার জিন্দা পার্ক যাওয়ার জন্য অটো ভাড়া করতে হবে। অটো ভাড়া জনপ্রতি ৩০/৪০ টাকা।

কুড়িল বিশ্বরোড থেকে জিন্দাপার্ক পর্যন্ত সরাসরি গাড়ি/সিএনজি রিজার্ভও নিতে পারেন।
আবার ব্যক্তিগত গাড়ি নিয়েও যাওয়া যায়। পার্কিং ব্যবস্থা আছে। পার্কিং ফি ৫০ টাকা।

অন্যান্য: জিন্দাপার্কে প্রবেশ ফি জনপ্রতি ১০০ টাকা। খাওয়ার জন্য ভেতরে রেস্টুরেন্ট আছে। এছাড়া আপনি চাইলে কুড়িল থেকে কাঞ্চন যাওয়ার বা আসার পথে পূর্বাচলে হরেক পদের ভর্তা, মাছ, মাংস, ভাত দিয়ে খেতে পারেন। </string>
    <string name="padma">
    কিভাবে আসবেন রাজশাহী ঃ বাংলাদেশের যেকোনো প্রান্ত থেকে রাজশাহী আসুন। ঢাকা থেকে একতা, হানিফ, শ্যামলী, গ্রীন লাইন সহ বিভিন্ন কম্পানির গাড়ি ছাড়ে। নন এসি ৪৫০ টাকা । আর এসি ১২০০ টাকা সর্বোচ্চ। যাত্রাস্থল মহাখালী, গাবতলী অথবা কল্যাণপুর । রাতের গাড়িতে উঠা ভাল। তাহলে সকালে পৌছাবেন। ট্রেনেও আসতে পারেন । ট্রেনের ভাড়া মাত্র ৩৪০ টাকা ।

    বাসস্ট্যান্ডে/ রেলস্টেশনে নেমে অটো/ রিকশাতে করে সরাসরি পদ্মার পাড়ে চলে আসুন । বাস স্ট্যান্ড/ রেলস্টেশনের পাশেই হোটেল পাবেন খাওয়ার জন্য । খাবারের মূল্যও অনেক কম ।
    </string>
    <string name="chapai">কিভাবে আসবেন চাঁপাইনবাবগঞ্জ : বাংলাদেশের যেকোনো প্রান্ত থেকে কানসাট আসুন। ঢাকা থেকে একতা, হানিফ, শ্যামলী, গ্রীন লাইন সহ বিভিন্ন কম্পানির গাড়ি ছাড়ে। নন এসি ৫০০ টাকা । আর এসি ১২০০ টাকা সর্বোচ্চ। যাত্রাস্থল মহাখালী, গাবতলী অথবা কল্যাণপুর । রাতের গাড়িতে উঠা ভাল। তাহলে সকালে পৌছাবেন। ট্রেনেও আসতে পারেন । রাজশাহী পর্যন্ত ট্রেনের ভাড়া মাত্র ৩৪০ টাকা । ট্রেন থেকে নেমে কানসাটের বাসে উঠুন ।

কানসাট থেকে বাসে বা লেগুনায় সোনামসজিদ স্থলবন্দর। বন্দর থকে অটো রিজার্ভ করে সবগুলো স্পট ঘুরে সোনামসজিদ এসে অটো ছেড়ে দিন। সোনামসজিদ থেকে লেগুনায় বা বাসে কানসাট বাজার। বাজারেই হোটেল পাবেন খাওয়ার জন্য । খাবারের মূল্য অনেক কম । আর চাপাইনবাবগঞ্জের বিখ্যাত আম খেতে ভুলবেন না ! </string>
    <string name="puthia">
    কিভাবে আসবেন রাজবাড়ি ঃ • বাংলাদেশের যেকোনো প্রান্ত থেকে রাজশাহী আসুন। ঢাকা থেকে একতা, হানিফ, শ্যামলী, গ্রীন লাইন সহ বিভিন্ন কম্পানির গাড়ি ছাড়ে। নন এসি ৪৫০ টাকা । আর এসি ১২০০ টাকা সর্বোচ্চ। যাত্রাস্থল মহাখালী, গাবতলী অথবা কল্যাণপুর । রাতের গাড়িতে উঠা ভাল। তাহলে সকালে পৌছাবেন। ট্রেনেও আসতে পারেন । ট্রেনের ভাড়া মাত্র ৩৪০ টাকা । বাস/ ট্রেন থেকে নেমে বাসে করে পুঠিয়া যাবেন, ভাড়া মাত্র ৩০ টাকা ।

    রাজবাড়িতে প্রবেশ করতে কোনো টিকেট লাগে না । রাজবাড়ি সব টুরিস্টদের জন্য উন্মুক্ত । বাস স্ট্যান্ডের পাশেই হোটেল পাবেন খাওয়ার জন্য । খাবারের মূল্য অনেক কম । একদিনই যথেষ্ট রাজবাড়ি ঘোরার জন্য ।
    </string>
    <string name="altadighi">
    আলতাদিঘী জাতীয় উদ্যান” রাজশাহী সামাজিক বন বিভাগের আওতাধীন নওগাঁ জেলার ধামইরহাট উপজেলায় পাইকবান্ধা রেঞ্জের অধীন ধামইরহাট বিটে অবস্থিত। রাজশাহী হতে ১১০ কিঃমিঃ উত্তরে নওগাঁ জেলা সদর হতে ৬০ কিঃমিঃ, জয়পুরহাট জেলা সদর হতে ২৭ কিঃমিঃ পশ্চিমে বগুড়া জেলা সদর হতে ৮০ কিঃমিঃ পশ্চিমে এবং ধামইরহাট উপজেলা হতে উত্তরে প্রায় ৫ কিঃমিঃ এর মধ্যে এই বনাঞ্চল তথা জাতীয় উদ্যানটির অবস্থান। আলতাদিঘী জাতীয় উদ্যানের মোট আয়তন ২৬৪.১২ হেক্টর। শালবন এলাকার মাঝে ৪২.৮১ একর আয়তনের একটি বিশাল দিঘী বিদ্যমান আছে। এর নাম আলতাদিঘী। নওগাঁ জেলার এই দিঘীর ন্যায় বৃহৎ ও মনোমুগ্ধকর দিঘী আর নেই।দিঘীটির দৈর্ঘ্য ১.২০ কিঃমিঃ, প্রস্থ ০.২০ কিঃমিঃ। দিঘীটির উত্তর, দক্ষিন, পূর্ব ও পশ্চিম পাড়ে বন বিভাগের সৃজিত বাগান ও প্রাকৃতিক শালবাগান রয়েছে, পূর্ব পার্শ্বে কিছু সাঁওতাল উপজাতীর বসবাস রয়েছে। আলতাদিঘীর চতুর্পাশের বাগান, প্রাকৃতিক শালবন এবং সাঁওতাল আদিবাসীদর ভিন্নধর্মী জীবনাচারন দিঘীটির গুরুত্ব ও সৌন্দর্য্য আরও বৃদ্ধি করেছে যা উপভোগ করার জন্য দেশের বিভিন্ন অঞ্চল থেকে প্রচুর দর্শনার্থী আলতাদিঘী পরিদর্শনে আসেন।

    আনুমানিক ১৪০০ খ্রীষ্টাব্দে এ অঞ্চলের রাজা বিশ্বনাথ জগদল রাজত্ব করতেন। সেই সময় এতদাঞ্চলে পানির অভাব প্রকট ধারন করেছিল। কথিত আছে একদিন রানী স্বপ্নে দেখলেন যে, উক্ত এলাকার পানির সমস্যা নিরসনের জন্য একটি বৃহৎ দিঘী করতে হবে। সেই মতে রাণী রাজাকে বললেন আমি পায়ে হেটে যাব এবং যতক্ষন পর্যন্ত আমার পা ফেটে রক্ত না বের হবে ততক্ষন পর্যন্ত হাঁটতে থাকব। আমি যতদুর পর্যন্ত হাঁটব ততবড় একটি দিঘী খনন করে দিতে হবে। রাণীর কথামত পাইকপেয়াদা বাঁদিসহ রাণী হাঁটতে শুরু করলেন। হাঁটতে হাঁটতে রাণী বহুদুর চলে যাচ্ছিলেন। তখন পাইক পেয়াদারা চিন্তা করল রাণী যদি হাঁটতে থাকেন তাহলে রাজার পক্ষে এতবড় দিঘী খনন করা সম্ভব হবে না। তাই তারা হাঁটার এক পর্যায়ে রাণীর পিছন থেকে রাণীর পায়ে আলতা ঢেলে দিয়ে চিৎকার করে উঠে বলল রাণীমা আপনার পা ফেটে রক্ত বের হচ্ছে। তখন রাণীমা উক্ত স্থানে বসে পড়লেন। রাজা বিশ্বনাথ জগদল সে পর্যন্ত উক্ত দিঘীটি খনন করলেন। রাণীর পায়ে আলতা ঢেলে দেওয়ার প্রেক্ষিতে দিঘীটির নামকরণ করা হয় “আলতাদিঘী”।

    কিভাবে আসবেন আলতাদীঘি : আলতাদীঘি নওগাঁ জেলায় হলেও জয়পুরহাট শহর থেকে সবচে সহজে যাওয়া যায়। ঢাকা থেকে জয়পুরহাট সরাসরি কিছু বিলাস বহুল বাস ও ট্রেন সার্ভিস চালু আছে। জয়পুরহাট থেকে ধামুরহাটগামী লোকাল বাস, অটো রিক্সা বা মাইক্রো নিয়ে সরাসরি ৪০ মিনিট লাগবে আলতাদীঘি যেতে। সেখানে আর একটি দর্শনীয় স্থান "ধ্বংসপ্রাপ্ত জগদল বিহার" (১০ মিনিটের রাস্তা) দেখতে যেতে পারবেন। আর জয়পুরহাট আসলে বিখ্যাত "পাহাড়পুর বৌদ্ধবিহারও" দেখতে পারবেন যদি হাতে কিছু সময় থাকে।
    </string>
    <string name="sundorbon">     দেশের অন্যান্য যে কোন ভ্রমন স্পটে একা একা বা দুই একজন মিলে যাওয়া গেলেও সুন্দরবন তার ব্যাতিক্রম। লঞ্চ ও তেলের খরচ পোশাতে যেতে হয় দল বেধে।

    কিভাবে যাবেন সুন্দরবন : সুন্দরবন যেতে হলে খুলনা বা মংলা এর যে কোন একটি যায়গা থেকে আপনাকে উঠতে হবে লঞ্চে। সেখানে রয়েছে বিভিন্ন অপারেটরের বিভিন্ন মাপ ও মানের লঞ্চ।
    খুলনা থেকে সাধারনত ৩০ থেকে ৭০ বেডের লঞ্চ পাওয়া যায়। আপনার টিমের আকার যদি ছোট হয় (দুই চার জন) সেগুলোতে অন্যদের সাথে কম্বাইন্ড করে সুন্দরবন ঘুরে আসতে পারেন। সাধারনত প্রতি শুক্র-রবি অথবা সোম/মঙ্গল-বুধ/বৃহঃ খুলনা লঞ্চঘাট থেকে অপারেটরদের প্যাকেজ থাকে। এছাড়া প্রতিদিনই প্যাকেজ থাকার সম্ভাবনা থাকে, কিন্তু নিশ্চিত নয়। আর নিজেদের লোক সংখ্যা যদি একটি লঞ্চের সমান হয় তাহলে প্যাকেজের ভিতরেই নিজেরাই একটি লঞ্চ নিতে পারবেন।
    মংলা থেকেও এই প্যাকেজগুলো করা হয়, কিন্তু এক দুই জনের জন্য নিয়মিত কোন প্যাকেজ নেই। অনেকে সময় বাঁচানোর জন্য খুলনার লঞ্চ গুলোই মোংলায় এনে সেখান থেকে প্যাকেজ করে থাকে।মোংলা থেকে নতুন একটি সার্ভিস চালু হয়েছে। ১০ থেকে ২০ জনের গ্রুপ হলেও প্যাকেজে নিজেরা একটি লঞ্চ নিতে পারবেন। এতে আপনাদের প্রাইভেসিও থাকবে, লোক কম হওয়ায় সার্ভিসও ভালো পাবার সম্ভাবনা থাকে। আর মংলা থেকে লঞ্চে সময়ও ৩ ঘন্টা কম লাগে।

    খরচ: সুন্দরবনের প্যাকেজগুলোতে জাহাজে ওঠার পর থেকে তিনদিনের টুর শেষে আবার ঘাটে ফেরা পর্যন্ত লঞ্চভাড়া, ফুয়েল, খাবার, নাস্তা, প্রত্যেকের সরকারী পাশ, রেভিনিউ, গাইড, গানম্যান, বনে ঘুরার ছোট নৌকা সহ অন্যান্য সব খরচ ইনক্লুড থাকে।
    খাবারের মান ও জাহাজ ভেদে মাঝারি ধরনের একটি টুরে সাধারনত খরচ পরে ৬০০০-৮০০০ টাকা। বেশি ভালো যেতে চাইলে এর উপরে পারহেড ১৯,০০০ টাকা পর্যন্তও প্যাকেজ আছে। তবে ন্যাশনাল হলিডে গুলোতে খরচের কোন লিমিট নেই। আর পরাপর দুইদিন যদি ছুটি পরে তাহলেতো কোন কথাই নেই। খরচ আকাশও ছুতে পারে। আর এডভান্স দিয়ে এক দেড় মাস আগে বুকিং না দিলে ভ্যাসেল পাওযাই কঠিন।

    ঢাকা থেকে খুলনা বা মংলায় যাতায়াত:
    খুলনা কিভাবে যাবেন:ঢাকার গাবতলী/কল্যানপুর/আব্দুল্লাহপুর থেকে আরিচা ফেরি হয়ে খুলনার নিয়মিত বাস আছে। নন এসি বাসের ভাড়া ৫৫০ আর এসি ১৩০০।বাস থেকে নেমে রিক্সা বা অটোতে করে যেতে হবে লঞ্চ ঘাট।আর ট্রেনে করে খুলনা গেলে স্টেশনে নেমে আর কোন গাড়ী নিতে হবে না। কারন স্টেশন ও লঞ্চঘাট একেবারেই গায়ে লাগানো।
    মংলা যাওয়ার পদ্ধতি:সায়েদাবাদ থেকে মংলার সরাসরি বাস আছে। এই সেমি চেয়ারকোচ বাসগুলো রাত ৮টা থেকে ৮.৩০ এর মধ্যে ছেড়ে গিয়ে ৫-৬টার মধ্যে মংলা পৌছায়। আর ভাড়া পড়বে ৩৫০-৪৫০।এ ছাড়াও গাজীপুর থেকে মংলা যায় গ্রামীন পরিবহনের একটি গাড়ী।

    কিছু পরামর্শ:
    সুন্দরবন টুরের দুটি উপভোগের বিষয় আছে, প্রথমটি ন্যাচার আর দ্বিতীয়টি ফুড। তাই অপারেটরের সাথে রেট ঠিক করার আগে খুব ক্লিয়ারলী কথা বলুন, সে কি দেখাবে, আর কি খাওয়াবে। কথা পাকা হয়ে গেলে সেই বিষয়গুলো উল্লেখ করে অবশ্যই লিখিত চুক্তি করুন। এক ভ্যাসেলের কথা বলে আরেক ভ্যাসেল দিয়ে দেয়ার অভিযোগ নিয়মিত। তাই চুক্তিতে জাহাজের ছবি সংযোজিত থাকলে আরো ভালো। জাহাজের কাগজ ঠিক আছে কিনা পারলে সেটাও নিশ্চিত হয়ে নিন। </string>

    <string name="shitakundu">
    ঘুরে আসুন চিটাগাং এর বিখ্যাত সীতাকুণ্ড থেকে: ১। গুলিয়াখালি সি বীচ ২। চন্দ্রনাথ পাহাড় ৩। বাঁশবাড়িয়া সি বিচ ৪। মহামায়া লেক

    কিভাবে যাবেন সীতাকুণ্ড : ঢাকা - চট্রগ্রাম ( নন এসি) = ৪৮০ । কেয়ারটেকারকে বলে রাখবেন সীতাকুণ্ডতে নামবেন ।
    মেইল ট্রেন প্রসঙ্গঃ কমলাপুর থেকে রাত ১০:৩০ এ ছাড়ে ও সীতাকুণ্ড পৌঁছায় সকাল ৭ টার দিকে, ভাড়া ১১০ টাকা ।

    গুলিয়াখালি সি বিচ ঃ সিতাকুন্ড বাজার থেকে সিনজি তে করে পশ্চিমে ৩ কিমি দূরে, 2০০ টাকা ভাড়া পরবে রিজার্ভ করলে...মুরাদপুর সি বিচ বললেই চিনবে ।

    চন্দ্রনাথ পাহাড় : আপনি রিকশা বা সি.এন.জি তে চন্দ্রনাথ পাহাড়ে যেতে পারেন। কিন্তু পায়ে হেঁটে ভ্রমনের মজাই আলাদা, কারণ চন্দ্রনাথ পাহাড় শ্রেণীভূক্ত ছোট পাহাড় গুলো ব্যাসকুণ্ড থেকে শুরু হয়েছে। চন্দ্রনাথ পাহাড়ে যাবার পথে হিন্দুদের কিছু ধর্মীয় স্থাপনাও আপনার চোখে পরবে। সীতাকুন্ড থেকে চন্দ্রনাথ পাহাড়ে যাওয়ার পথে যে জিনিসটি পর্যটকদের দৃষ্টি আকর্ষণ করে থাকে সেটি হলো পথিমধ্যে থাকা ছোট ছোট ঝর্নাগুলো। যাওয়ার পথে প্রথম যে ঝর্নাটি পড়বে সেখান থেকেই চন্দ্রনাথ পাহাড়ে উঠার রাস্তা দু-ভাগে ভাগ হয়ে গেছে। যারা সহজ উপায়ে সরাসরি পাহাড়ে উঠতে চান তারা ডানদিকের সিড়িওয়ালা রাস্তাটি দিয়ে উপরে উঠতে পারেন এবং যারা পাহাড়ি পথ ডিঙিয়ে রোমাঞ্চের সাথে পাহাড়ে উঠতে চান তারা বামদিকের পাহাড়ি পথ দিয়ে উপরে উঠতে পারেন।সমতল থেকে প্রায় ১১৫৬ ফুট উঁচু, চট্টগ্রাম শহরের সবচেয়ে উঁচু স্থান, উল্লেখ্য ডানদিকের পথটিতে সিড়ি থাকলেও পাহাড়ে উঠার ক্ষেত্রে বামদিকের পাহাড়ি পথটিই সহজ। আর পাহাড় থেকে নিচে নামার সময় ডানদিকের সিড়িওলা পথটিই সহজ।

    মহামায়া লেক ঃ এটিও একটি চমৎকার জায়গা যা অনেকটা রাঙ্গামাটি লেকের সাধ কিছুটা হলেও পূরণ করে। কায়াকিং বা বোটে করে না ঘুরলে আসল মজা পাবেন না ছোট কায়াক দেখলে প্রথমে ভয় লাগলেও আসলে ভয়ের কিছু নাই। পানি অনেক শান্ত ও লাইফ জ্যাকেট থাকে। ১ ঘণ্টা ৩০০ টাকা, এতে দুইজন বসা যায়। স্টুডেন্ট আইডি দেখালে বন্ধের দিন ২৫০ ও অন্যান্য দিন ২০০ টাকা।

    বাঁশবাড়িয়া সি বিচঃ বিচটি একটু ছোট সি বিচ, কিছুটা কুয়াকাটার মত । সবাই মূলত ওইখানের লোহার ব্রিজে হাঁটার জন্য যায় যেটাতে হাঁটলে বেশ ভাল লাগে।
    </string>
    <string name="bandorban">     ঢাকা থেকে বান্দরবান যেভাবে যাবেনঃ ঢাকা থেকে রাতের শেষ বাসে বান্দরবান এর উদ্দেশ্যে রওনা। ঢাকা থেকে বান্দরবান নন এসি বাস (হানিফ,শ্যামলি,ইউনিক,এসআলম) ভাড়া ৬২০ টাকা। এসি বাস (শ্যামলী,সেন্টমারটিন) ভাড়া ৯৫০ টাকা।

    পরদিন ভোরে বান্দরবান টার্মিনালে নামার পর সকালের নাস্তা করে ফেলুন। টার্মিনালের আশেপাশে অনেক চান্দের গাড়ি আপনার আশেপাশে ঘোরাফেরা করবে। একটাকে দরদাম করে ঠিক করে ফেলুন। রাস্তা খারাপের কারণে বর্তমানে বান্দরবান থেকে রুমাঘাট পর্যন্ত চান্দের গাড়ি যায়। বান্দরবান থেকে রুমাঘাট পর্যন্ত বর্তমান ভাড়া ৩০০০-৪৫০০ টাকা পর্যন্ত। একটা চান্দের গাড়িতে ১২ থেকে ১৫ জন বসা যায়। ঘণ্টা ২ পর আপনাকে রুমা ঘাটে নামিয়ে দিবে। সেখানে থেকে আরেকটা চান্দের গাড়ি ভাড়া করে রুমাবাজার পর্যন্ত যেতে হবে। ভাড়া পরবে ৫০০-৭০০ টাকা রিসার্ভ। এই চান্দের গাড়িতেও ১২ থেকে ১৫ জন বসতে পারবেন। বর্তমানে বৃষ্টির কারণে এই রুমাঘাট থেকে রুমাবাজার পর্যন্ত রাস্তা অনেক খারাপ।

    রুমাবাজারে নেমে গাইড ঠিক করে ফেলুন কেওক্রাডং এর জন্য। গাইড প্রতিদিন ৫০০-৬০০ টাকা করে নিবে। গাইডের থাকা-খাওয়া আপনাকেই বহন করতে হবে। যাত্রাপথে রুমা বাজার থেকে কেওক্রাডং হয়ে আবার রুমা বাজার পর্যন্ত গাইড আপনার সাথেই থাকবে। সেই আপনাকে গাইড করবে পুরো পথ। সো চিন্তার কোনই কারন নাই। গাইড ঠিক হয়ে গেলে আর্মি কাম্পে নাম-ঠিকানা এন্ট্রি করে ফেলুন। তারপর রওনা হবেন বগালেকের উদ্দেশ্যে। বগালেক যেতে হলে আপনাকে এই রুটটি ফলো করতে হবে- রুমাবাজার-মুনলাইপারা-১১ মাইল-বগালেক। রাস্তা খারাপের কারণে রুমাবাজার থেকে ঘণ্টা খানেক হেটে মুনলাই পাড়া যেতে হবে। মুনলাই পাড়ায় কিছুক্ষণ বিশ্রাম নিয়ে নিন। মুনলাই পাড়া থেকে চান্দের গাড়ি নিয়ে ১১ মাইল টং দোকান পর্যন্ত যেতে পারবেন। ১১ মাইল টং দোকানের পর আর যায় না এখন। ওদিকের রাস্তাও খারাপ। এই ১১ মাইল পথটুকু অনেক বিপদজনক। আপনি চাইলে এই পথ চান্দের গাড়িতে না এসে হেটেই যেতে পারেন। এতে করে সময় ২-৩ ঘণ্টা বেশি লাগলেও, মানসিক চাপ থেকে মুক্তি পাবেন। মুনলাইপারা থেকে ১১ মাইল টং দোকান পর্যন্ত ভাড়া নিবে ২০০০-২৫০০ টাকা।

    টং দোকানে কিছু হালকা খাবার খেয়ে আবার হাটা শুরু করে দিন বগালেকের উদ্দেশ্যে। ঘণ্টা তিনেক লাগবে হেলে দুলে যেতে। সন্ধ্যার আগ দিয়ে পৌঁছে যাবেন কাঙ্ক্ষিত বগালেক। নাম এন্ট্রি করে বগালেক পাড়ায় প্রবেশ করুন। কোন একটা কটেজে উঠে পরুন। বগালেক কটেজ গুলোয় প্রতি রাত থাকা ১০০ টাকা এবং প্রতি বেলা খাওয়া ১০০ টাকা করে। খাবারে মুরগি যোগ করলে ১৫০ টাকা। রাতে মোবাইল চার্জ ২০-৩০ টাকা। বগালেকে চা-বিস্কুট-কোক মোটামোটি সবই পাওয়া যায়।

    পরদিন সকালে নাস্তা শেষ করেই রওনা হোন কেওক্রাডং এর উদ্দেশ্যে। বগালেক-কেওক্রাডং-বগালেক হেলে দুলে বিশ্রাম নিয়ে যেতে-আসতে ৭-৮ ঘণ্টার মত লাগবে। পুরোটা পথই হাটা-ট্রেকিং। ৩০-৪০ মিনিট পর পথে পরবে চিংড়ি ঝর্না। আসল ঝর্না টুকু দেখতে হলে আপনাকে বিশাল বিশাল পিচ্ছিল পাথরগুলো পেরিয়ে আর একটু ভেতরে ঢুকে ডান দিকে ৯০ ডিগ্রি ঘুরতে হবে। দেখবেন অসাধারণ একটি ঝর্ণা, যেন বাশ বাগানের মাথার অনেক উপর থেকে একেবেঁকে নেমে আসছে চমৎকার একটা স্রোতধারা। চিংড়ি ঝর্নায় কিছুক্ষন সময় কাটানোর পর রওনা দিয়ে দিবেন। এরপর চলে যাবেন দার্জিলিং পাড়ায়। সেখানে কিছুক্ষন বিশ্রাম নিয়ে আবার রওনা কেওক্রাডং। হাঁটতে হাঁটতে নিজের অজান্তেই একসময় পৌঁছে যাবেন আপনার কাঙ্ক্ষিত কেওক্রাডং এর চূড়ায়। মন ভোরে প্রকৃতি উপভোগ করে নিন। প্রকৃতি উপভোগ আর ফটোসেশন শেষ করে আপনাকে আবার রওনা দিতে হবে বগালেকের উদ্দেশ্যে একই পথে একই ভাবে। সন্ধায় বগালেক পৌঁছে লেকের পাড়ে ঠাণ্ডা পানিতে গোসলটা সেরে ফেলতে পারেন। সারা দিনের ক্লান্তি কেটে যাবে। এবং হ্যা অবশ্যই লেকে নামবেন নাহ। লেকের গভীরতা অনেক-যেটা বুঝা যায় নাহ। সাঁতার জানলেও নামবেন নাহ।

    পরদিন সকালে নাস্তা করে আসতে ধীরে আপনাকে আবার রওনা দিতে হবে বান্দরবান শহরের উদ্দেশ্যে। একই ভাবে একই পথে। যদি যাবার পথে আরেকটু আনন্দ করে যেতে চান, তাহলে রুমাবাজার থেকে ট্রলার করে যেতে পারেন বান্দরবান শহরে। সময় লাগবে ৩ ঘণ্টার মত। পুরো পথটা আঁকাবাঁকা পাহাড়ে ঘেরা। ট্রলার এর পথটুকু আশাকরি অনেক ভালো লাগবে। বর্তমানে রুমাবাজার থেকে বান্দরবান শহর পর্যন্ত ট্রলারে ভাড়া পরবে ৪০০০-৪৫০০ এর মত। ট্রলারে ১০-১৫ জন অনায়েশে যাওয়া যায়। বগালেক থেকে বান্দরবান শহর যেতে যেতে বিকাল অথবা সন্ধ্যা হয়ে যাবে। সন্ধায় পৌঁছে কোন একটা হোটেলে একটা রুম নিয়ে সবাই ফ্রেশ হয়ে রাতের খাবার খেয়ে রাতের শেষ বাসে ঢাকার উদ্দেশ্যে রওনা। পরদিন সকালে ঢাকা


    খরচঃ এই ট্যুর প্ল্যান মোতাবেক ১০-১৫ জন মিলে গেলে জনপ্রতি ৩৫০০-৪০০০ টাকার মত লাগবে (নন এসি বাসে যাওয়া-আসা) এবং এসি বাসে যাওয়া-আসা করলে অতিরিক্ত ৭০০ টাকা লাগবে।

    কিছু পরামর্শঃ > আগে থেকে গাইড এবং কটেজ ঠিক করে যেতে পারেন। এতে করে সময় কিছুটা বেচে যাবে। > প্ল্যান ঠিকঠাক থাকলে বান্দরবান শহরে নামার পরই ফিরতি বাসের টিকেট কেটে রাখতে পারেন। > রুমা বাজারে পৌঁছে একজোড়া পেগাসাস বেল্ট জুতা কিনে নিবেন। দাম পরবে ১২০-১৩০ টাকা। বর্তমান এই বৃষ্টির সময় এই জুতা জোড়াই আপনার সর্বপ্রথম বন্ধু হিসেবে পরিচয় দিবে। > ১১ মাইল টং দোকান থেকে একটা শক্ত বাঁশের লাঠি নিয়ে নিবেন। ১০ টাকা নিবে। > এই রুটের ট্র্যাকিং পথে জোঁক পাবেন অনেক। পায়ের মোজা সাথে করে নিয়ে যাবেন। জোঁকের পরিমাণ বেশি থাকলে মোজা আপনাকে রক্ষা করবে। > কোনো অবস্থাতেই গাইড ছাড়া একা কোথাও যাবে না। > পাহাড়িদের বিশেষ করে মেয়েদের বিনা অনুমতিতে ছবি নেবেন না। > কাঁধের ব্যাগ নিয়ে যাবেন। ব্যাগ যতটুক পারেন হালকা করে নিবেন। কারনপুরো পথ আপনাকেই বহন করতে হবে। > পাওয়ার ব্যাংক নিয়ে গেলে উপকার পাবেন। > বগালেক-কেওক্রাডং এ রবি সিমের নেটওয়ার্ক সবচেয়ে ভালো। > বগালেকে সাঁতার জানলেও নামবেন নাহ। > আর্মি কাম্পে ছবি তোলা নিষিদ্ধ। আর্মিদের সাথে অবশ্যই অবশ্যই ভালো ব্যাবহার করবেন। দরকার মনে হলে তাদের মোবাইল নাম্বার সাথে রাখবেন। > আপনি যে ভাবেই যান না কেন, রুমা বাজার থেকে বাধ্যতামুলক ভাবে সাথে অন্তত একজন গাইড নিতে হবে এবং রিপোর্ট করতে হবে রুমা আর্মি ক্যাম্পে। আর্মিদের ক্যাম্পে গাইডের নামসহ আপনাদের সঠিক নাম এবং ঠিকানা লিপিবদ্ধ করতে হবে। রেজিস্টার্ড গাইড ছাড়া বগালেকে যাওয়া নিষিদ্ধ। </string>
    <string name="sajek">     কিভাবে যাবেনঃ রুট -০১ঃ ঢাকা থেকে বাসে - ঢাকা- খাগড়াছড়ি- সাজেক।তারপর চান্দের গাড়িতে সাজেক।
    রুট - ০২ঃ ঢাকা থেকে মেইল ট্রেনে ফেনী তারপর শান্তি পরিবহনের বাসে খাগড়াছড়ি । ফেনী থেকে বাস ছাড়ে ৮ঃ৩০ সকাল ।তারপর খাগড়াছড়ি থেকে চান্দের গাড়িতে সাজেক।
    রুট-০৩ঃ চট্রগ্রাম থেকে বাসে খাগড়াছড়ি ।দুই ধরণের বাস চলে ১/ শান্তি পরিবহণের সিটিং সার্ভিস ভাড়া দিঘীনালা পর্যন্ত ২৪০ টাকা। ২/ লোকাল বাস - ভাড়া = ১৫০ টাকা। সাজেকে চান্দের গাড়ি ২ টা ইস্কটে ছেড়ে যায়।প্রথম ইস্কট সকাল ১০ঃ৩০ এ , অন্যটা বিকাল ৩ঃ৩০ এ ছেড়ে যায়।

    এবার জেনে নেওয়া যাক সাজেক সম্পর্কেঃ সাজেক ভ্যালি রাঙ্গামাটি জেলার সর্বউত্তরের মিজোরাম সীমান্তে অবস্থিত। সাজেক হলো বাংলাদেশের সবচেয়ে বড় ইউনিয়ন, যার আয়তন ৭০২ বর্গমাইল। সাজেক এর উত্তরে ভারতের ত্রিপুরা, দক্ষিনে রাঙামাটির লংগদু, পূর্বে ভারতের মিজোরাম, পশ্চিমে খাগড়াছড়ির দীঘিনালা। সাজেক রাঙামাটি জেলায় অবস্থিত হলেও এর যাতায়াত সুবিধা খাগড়াছড়ি এর দীঘিনালা থেকে। রাঙামাটি থেকে নৌপথে কাপ্তাই হয়ে এসে অনেক পথ হেঁটে সাজেক আসা যায়। খাগড়াছড়ি জেলা সদর থেকে এর দূরত্ব ৭০ কিলোমিটার। আর দীঘিনালা থেকে ৪৯ কিলোমিটার। বাঘাইহাট থেকে ৩৪ কিলোমিটার।
    খাগড়াছড়ি থেকে দীঘিনালা আর্মি ক্যাম্প হয়ে সাজেক যেতে হয়। পরে পরবে ১০ নং বাঘাইহাট পুলিশ ও আর্মি ক্যাম্প। যেখান থেকে আপনাকে সাজেক যাবার মূল অনুমতি নিতে হবে। তারপর কাসালং ব্রিজ, ২টি নদী মিলে কাসালং নদী হয়েছে। পরে টাইগার টিলা আর্মি পোস্ট ও মাসালং বাজার। বাজার পার হলে পরবে সাজেকের প্রথম গ্রাম রুইলুই পাড়া যার উচ্চতা ১৮০০ ফুট। এর প্রবীণ জনগোষ্ঠী লুসাই। এছাড়া পাংকুয়া ও ত্রিপুরারাও বাস করে। ১৮৮৫ সালে এই পাড়া প্রতিষ্ঠিত হয়। এর হেড ম্যান লাল থাংগা লুসাই। রুইলুই পাড়া থেকে অল্প সময়ে পৌঁছে যাবেন সাজেক। সাজেক এর বিজিবি ক্যাম্প বাংলাদেশের সর্বোচ্চ বিজিবি ক্যাম্প। এখানে হেলিপ্যাড আছে।

     	সাজেক ট্যুরে আমরা কি কি দেখবঃ
    সাজেকের প্রধান আকর্ষণ হল কংলাক পাহাড়।সাজেক এর শেষ গ্রাম কংলক পাড়া। এটিও লুসাই জনগোষ্ঠী অধ্যুষিত পাড়া। কংলাক পাড়া থেকে ভারতের লুসাই পাহাড় দেখা যায়। যেখান থেকে কর্ণফুলী নদী উৎপন্ন হয়েছে।
    সাজেকে রয়েছে ২ টি হ্যালিপ্যাড ।যেখান থেকে সূর্যাস্ত- সূর্যদয় দেখা যায়।
    সাজেক (Sajek Valley) এর রুইলুই পাড়া থেকে দুই থেকে আড়াই ঘন্টার ট্রেকিং করে দেখে আসতে পারেন সুন্দর কমলক ঝর্ণাটি। কমলক ঝর্ণাটি অনেকের কাছে পিদাম তৈসা ঝর্ণা অথবা সিকাম তৈসা ঝর্ণা নামে পরিচিত।
    সাজেক থেকে ফেরার সময় হাজাছড়া ঝর্ণা, দীঘিনালা ঝুলন্ত ব্রিজ ও দীঘিনালা বনবিহার দেখে আসতে পারেন।
    খাগড়াছড়ি শহরের আশেপাশে আরও ঘুরে দেখতে পারেন , আলুটিলা গুহা, তারেং হ্যালিপ্যাড, রিসাং ঝর্না , Suspension Bridge, Khagrachhari - ঝুলন্ত সেতু।

     


     সাজেকে কোথায় থাকবেনঃ সাজেকে থাকার জন্য অনেক রিসোর্ট, কটেজ ও আদিবাসিদের বাড়িতে থাকা যায়। সাজেকে থাকার জন্য অবশ্যই আগে বুকিং দিয়ে যাবেন। কিন্তু অফ সিজনে সাজেক যেয়েও রুম বুকিং দেওয়া যায়।
    ভাল ভিউ পাওয়া যায় এমন কয়েকটা রিসোর্ট হল , মেঘ মাচাং,মেঘ পুঞ্জি , জুম ঘর, এছাড়া সেনাবাহিনীর কিছু ভাল মানের কটেজ আছে সাজেকে।
    সাজেকে ১৫০০ -৩০০০ টাকায় ভাল কটেজ পাওয়া যায়।



    সাজেকে কোথায় খাবেনঃ 
    সাজেকে খাওয়ার জন্য অবশ্যই আগে অর্ডার করতে হয়।খাবারের মিনিমাম ১ ঘ্নটা আগে অর্ডার করুন।
    সাজেকে প্রতিবেলা খাবারের বিভিন্ন প্যাকেজ সিস্টেম পাওয়া যায়।
    ১. ভাত+ডাল+আলুভর্তা+সবজি+দেশি মুরগী দাম ২০০ টাকা
    ২. ভাত+ডাল+আলুভর্তা+সবজি+ফার্মের মুরগী দাম ১৫০ টাকা
    ৩.ভাত+ডাল+আলুভর্তা দাম ১০০ টাকা।
    রাতে ব্যাম্বু চিকেন অথবা বারবিকিউ খেতে পারেন দাম পড়বে ২২০ থেকে ৩০০ টাকা।
    আমার কাছে মারুতি হোটেল ও চিম্বাল এর খাওয়ার ভালো লেগেছে, এছাড়াও আরো অসংখ্যা হোটেল রয়েছে।
    সাজেকে ৩ বেলা খাবারের জন্য মিনিমাম ৪০০ টাকা বাজেট রাখবেন।সাজেকে পাহাড়িদের ট্র্যাডিশনাল খাবারও পাওয়া যায়।
    আর হ্যা খাগড়াছড়ি ফিরে অবশ্যই সিস্টেম রেস্তোরাতে খেতে ভুলবেন না।
    সাজেকে পানির অনেক দাম।তাই দীঘিনালা থেকে পানি কিনে নিলে ভাল হবে।

     


    এই ট্যুরের খরচঃ
    বাস ভাড়া= ঢাকা - খাগড়াছড়ি = ৫২০+৫২০
    কটেজ ভাড়া = ৫০০ (৪ জনের জন্য এক রুম)
    চান্দের গাড়ি রিজার্ভ = ৭০০(১০ জনের গ্রুপ )
    সাজেকে খাওয়া খরচ = ৪৫০ (তিন বেলা )
    বাকি তিন বেলা খাবার খরচ = ৫০+১২০+১২০ ( খাগড়াছড়ি শহরে)
    এন্টি ফি =৭০ টাকা ( সাজেক, আলু টিলা, জুলন্ত ব্রিজ)
    এই গুলো টোটাল করলেই পেয়ে যাবেন আপনার সাজেক ট্যুরের খরচের আইডিয়া।মেইল ট্রেইন আর চট্রগ্রাম থেকে আসলে খরচ আরও কম হবে।

    					


    বিশেষ কিছু টিপস : ১ .অবশ্যই আইডি কার্ড নিয়ে যাবেন। ২ . পাওয়ার ব্যাংক এবং খাগড়াছড়ি থেকে যথেষ্ট পরিমাণ পানি কিনে নিয়ে যাবেন , সাজেকে বিদ্যুতের কোনো ব্যাবস্থা নেই, আর পানির দাম বেশি। (তবে সন্ধ্যা ৬ টা থেকে ১১ টা পর্যন্ত জেনারেটরের মাধ্যমে রিসোর্ট গুলোয় বিদ্যুত সাপ্লাই দেয়া হয়) তখন আপনি আপনার প্রয়োজনীয় ইলেকট্রিক জিনিষ গুলো চার্জ করে নিতে পারবেন। ৩ . খুব ভোরে উঠে ঘুম থেকে সাজেকের অপরূপ সৌন্দর্য দেখতে ভুলবেন না। ৪ . বিকালের দিকে কংলাক পাড়ায় গিয়ে সূর্যাস্ত দেখবেন। আপনাদের ভাড়া করা জীপ গাড়িটি আপনাদের কংলাক পাড়ার কিছু দূর পোঁছে দিবে। ৫ . আপনি সকালের এস্কটে জীপ ভাড়া করে সাজেক গেলে আবার পরেরদিন সকালে আবার জীপটি আপনাদের নিয়ে খাগড়াছড়ি ফিরে আসবে। (৭,৬০০ টাকার মধ্যেই ড্রাইভারের থাকা খাওয়া সব কিছু একত্রিত)। </string>
    <string name="nijhum">ঢাকা থেকে নিঝুমদীপে ২ ভাবে যাওয়া যায় – 
	* সদরঘাট থেকে লঞ্চে করে এবং 
	* ট্রেন বা বাসে নোয়াখালী হয়ে।
বাস 
বাসে করে গেলে প্রথমে হিমাচল, একুশে অথবা ইকোনো পরিবহনের বাসে যেতে হবে নোয়াখালীর সোনাপুরে, 
প্রতিদিন মোটামুটি সকাল দুপুর ও সন্ধ্যায় সায়েদাবাদ বাস টার্মিনাল থেকে নোয়াখালীর সোনাপুর এর দিকে বাস ছেড়ে যায়, 
আবার ধানমন্ডি জিগাতলা কাউন্টার থেকে ফকিরাপুল হয়ে একুশে পরিবহনের বাস ছাড়ে রাত ১০.২০ মিনিট।

ট্রেন 
আপনি ট্রেনে যেতে পারেন নোয়াখালীর মাইজদি পর্যন্ত। 
ঢাকা কমলাপুর থেকে বৃহস্পতি বার বাদে, প্রতিদিন বিকাল ৪.২০ মিনিট এ ৭১২ নং আন্তঃনগর উপকুল এক্সপ্রেস নোয়াখালী এর দিকে ছেড়ে যায়, মাইজদি পৌঁছে রাত ১০.২২ মিনিট।

ভাড়া - স্নিগ্ধা - ৫০৩ টাকা, প্রথম চেয়ার - ৩৫৫ টাকা, শোভন চেয়ার - ২৭০ টাকা, শোভন - ২৩০ টাকা।

নোয়াখালীর সোনাপুর / মাইজদি থেকে লোকাল বাস বা সিএনজিতে করে, সি এন জি সারাদিন চলে ভাড়া জনপ্রতি ১৩০ টাকা থেকে ১৪০ টাকা, নামতে হবে বয়ার চর - চেয়ারম্যান ঘাটে।
চেয়ারম্যান ঘাট থেকে সি-ট্রাক, ট্রলার ও স্পীড বোট ছাড়ে হাতিয়ার উদ্দেশ্যে, সি-ট্রাক ছাড়ে প্রতিদিন সকাল ৮ টায়
 ভাড়া জনপ্রতি - ৮০ টাকা, ট্রলার - ১২০ - ১৫০ টাকা ভাড়া প্রতিজন ও স্পীড বোট জনপ্রতি ভাড়া - ৪০০-৫০০ টাকা। যাত্রীদেরকে নামাবে হাতিয়ার নলচিরা ঘাটে । 
 নলচিরা থেকে বেবিটেক্সিতে (৬০০-৭০০) করে যেতে হবে মোক্তারিয়া ঘাটে, সরাসরি নলচিরা ঘাট থেকে মোটর সাইকেল রিজার্ভ করে মোক্তারিয়া ঘাট এ যাওয়া যায় ভাড়া দুই জন ৩৫০ - ৪৫০ টাকা,
 দর দাম করে নিবেন। সেখান থেকে ট্রলারে ১৫ মিনিট লাগবে নিঝুম দ্বীপের বন্দরটিলা ঘাটে ভাড়া জনপ্রতি - ১০ টাকা। 
এরপর আপনি যদি নামার বাজার থাকেন তবে ভ্যান/রিক্সা/মোটর সাইকেল এ যেতে হবে। ভাড়া ৮০-১০০ টাকা মটরসাইকেল দুইজন। বন্দর টিলায় ও থাকতে পারেন আপনি তবে নামার বাজার থাকা বেস্ট। 
নলচিরা থেকে নোয়াখালী চেয়ারম্যান ঘাট যাওয়ার ফিরতি সী ট্রাক ছাড়ে সকাল ১১ টায়।


  লঞ্চ 
লঞ্চে গেলে ঢাকার সদরঘাট থেকে যেতে হবে - ঢাকা থেকে হাতিয়ায় যাওয়ার জন্য প্রতিদিন ১ টা লঞ্চ বরাদ্দ রয়েছে 
 দুইটা লঞ্চ রোটেশন পদ্ধতিতে ডেইলি ১ টা করে ছেড়ে যায়, প্রতিদিন বিকাল ৫.৩০ মিনিট, লঞ্চ ১ মিনিট ও লেট করে না, বি কেয়ার ফুল। 
একটার নাম "এম.ভি ফারহান - ৩" অন্যটা "এম.ভি ফারহান - ৪"। দুইটাই লাক্সারিয়াস লঞ্চ । একদম New লঞ্চ। 
এদের মধ্যে প্রতিদিন ১টা করে লঞ্চ হাতিয়ার উদ্দেশ্যে সদরঘাট থেকে বিকেল সাড়ে ৫ টায় ছেড়ে যায়। 

সেটি হাতিয়ার তমুরদ্দী ঘাটে পৌঁছবে পরদিন সকাল ৮-৯ টায়। আপনাকে নামতে হবে হাতিয়ার তমুরদ্দী ঘাটে 

(ঢাকায় ফেরত যাবার লঞ্চ ছাড়ে দুপুর ১২ টায়)

লঞ্চে গেলে ভাড়া পড়বে- ডেকে ৩৫০ টাকা, ২৫০ টাকা দিয়াও যাওয়া যায়। কেবিন সিঙ্গেল- ১২০০ টাকা, ডাবল-২২০০ টাকা, হাতিয়া এর তমুরদ্দী ঘাট পর্যন্ত।

তমুরদ্দী ঘাট থেকে বেবি টেক্সিতে (৫০০-৬০০ টাকা) সরাসরি মোক্তারিয়া ঘাট এ যাওয়া যায় অথবা সরাসরি মোটর সাইকেল রিজার্ভ করে মোক্তারিয়া ঘাট এ যাওয়া যায় ভাড়া দুই জন ৩০০ - ৩৫০ টাকা,
দর দাম করে নিবেন। সেখান থেকে ট্রলারে ১০ মিনিট লাগবে নিঝুম দ্বীপের বন্দরটিলা ঘাটে ভাড়া জনপ্রতি - ১০ টাকা। 

এরপর আপনি যদি নামার বাজার থাকেন তবে ভ্যান/রিক্সা/মোটর সাইকেল এ যেতে হবে। ভাড়া ৮০-১০০ টাকা মটরসাইকেল দুইজন। 
বন্দর টিলায় ও থাকতে পারেন আপনি তবে নামার বাজার থাকা বেস্ট। প্রতিদিন সকাল ১০ টায় তমুরদ্দি থেকে ফিশিং ট্রলার সরাসরি নিঝুম দ্বীপের নামার বাজার যায় কপাল ভালো থাকলে 
এবং এডভেঞ্চার প্রিয় হলে যেতে পারেন মেঘনা নদীর বুক চিরে ট্রলার এ নিঝুম দ্বীপে ভাড়া যার কাছে যেমন রাখে ২০০-৩০০ টাকা পর্যন্ত। 
এছাড়া আপনি ট্রলার রিজার্ভ করতে পারেন নিঝুম দ্বীপের নামার বাজার ভাড়া ট্রলার সাইজ অনুযায়ী ৩৫০০ থেকে ৫০০০ টাকা।
অক্টোবর থেকে এপ্রিল ১৫ তারিখ এখনকার আবহাওয়া অনুযায়ী নিঝুম দ্বীপ ভ্রমনের জন্য বেস্ট। অন্য সময় বর্ষা থাকে ও ঝড়ের কারনে মেঘনা নদী ও সাগর উত্তাল থাকে।



থাকার ব্যবস্থাঃ

১. নিঝুম রিসোর্ট (অবকাশ হোটেল) নামার বাজার
	২. হোটেল শাহিন, নামার বাজার।
	৩. নিঝুম ড্রিম ল্যান্ড রিসোর্ট, বন্দরটিলা। 


খাবার দাবারঃ
খাবার দাবার বেশি একটা ভালো পাবেন না, সামুদ্রিক মাছ, মাংস, মোটা চালের ভাত, রুটি সব ই পাবেন, তবে প্রি - অর্ডার করে রাখা ভালো। 
 


দর্শনীয় যায়গাঃ
১. কমলার দ্বীপ
সেখানের কমলার খালে অনেক ইলিশ মাছ পাওয়া যায় । এছাড়াও আশে পাশের দ্বীপগুলো সুন্দর পুরো দ্বীপটা হেঁটে হেঁটে ঘুরে আশা যায়, মন ভরে যাবে...। 
২. চৌধুরী খাল ও কবিরাজের চর 
 যেতে হবে বিকেল এ সন্ধ্যার আগে, চৌধুরীর খাল নেমে ঘন্টা খানেক হাঁটলেই বনের মধ্যে হরিন এর পালের দেখা পেতে পারেন। 
 একটা ট্রলার রিজার্ভ নিন ১০-১৫ জনের গ্রুপ এর জন্য ১০০০-১২০০ টাকা ওরাই হরিন দেখিয়ে আনবে,
 সন্ধ্যার সময় কবিরাজের চর এ নেমে সূর্যাস্ত ও হাজার হাজার মহিষের পাল দেখতে ভুলবেন না।
৩. চোয়াখালি ও চোয়াখালি সী-বিচ 
 চোয়াখালি তে গেলে খুব সকালে হরিন দেখা যায় । মটর সাইকেল ওয়ালাকে বলে রাখুন খুব সকালে আপনাকে হোটেল থেকে নিয়ে হরিন দেখিয়ে আনবে ।
 ৪. ম্যানগ্রোভ বন নিঝুম দ্বীপ বনায়ন প্রকল্প 
 নিঝুম দিপে ছোট ছোট পোলাপাইন রা গাইড এর কাজ করে, এদের সাথে নিয়ে সকাল বেলায় বনের ভেতর ঢুকে পড়ুন। হরিন দেখতে পারবেন।
৫. নামার বাজার সী-বিচ
নামার বাজার থেকে হেঁটে যেতে ১০ মিনিট লাগে। এখান থেকে সূর্য উদয় ও সূর্যাস্ত দেখতে পাবেন, এখানে বারবিকিউ করে মজা পাবেন।
৬. দমার চর 
 এই চরের দক্ষিন দিকে নতুন একটা সী বিচ আছে যাকে বলে "ভার্জিন আইসল্যান্ড" । এখানে অনেক নাম না জানা পাখির দেখা পাবেন খুব সকালে যদি যান। </string>

    <string name="sylhet">
কিভাবে যাবেন : কমলাপুর স্টেশন থেকে উপবন এক্সপ্রেস এ ঢাকা- সিলেট। ভাড়া- শোভন ২৬৫, শোভন চেয়ার ৩২০।, বাসেও যেতে পারেন মহাখালী, সায়েদাবাদ, ফকিরাপুল থেকে, ভাড়া ৫০০টাকা(নন-এসি) ।


১ম দিনঃ সকালে সিলেটে পৌঁছাবেন ।স্টেশন এর সামনেই বাস কাউন্টার। চিন্তা ভাবনা না করে উঠে পরুন জাফলং এর বাস এ। নেমে পরুন সারিঘাট এ। ভাড়া-৩৫ টাকা(জনপ্রতি)। ওখান থেকে যেতে হবে ইজিবাইকে করে লালাখাল। ভাড়া সর্বোচ্চ ১৪০ টাকা। লালখাল এ নৌকা ভাড়া করুন ১-১.৫ ঘন্টার জন্য। পানিতে নামতে চাইলে আগেই বলে নিন। লাইফ জ্যাকেট ছাড়া পানিতে নামবেন না। এছাড়াও চা বাগান, সুপারি বাগান ঘুরতে পারেন। নৌকা ভাড়া ঘন্টা-৪০০ টাকা। নৌকা থেকে নেমে আবার ফিরে আসুন সারিঘাট। ভাগ্য ভাল হলে এবার ১০০-১২০ টাকায় পেয়ে যেতে পারেন ইজিবাইক।

সারিঘাট এ যে জায়গায় বাস থেকে নেমেছিলেন ওখান থেকেই আবার জাফলং এর বাস এ উঠে পরুন। সোজা জাফলং গিয়ে নামবেন মামার বাজারে। ভাড়া-২৫ টাকা (জনপ্রতি)।আগে হোটেল ঠিক করে তারপর ঘুরতে যান। ডাবল বেড এর হোটেল ৯০০-১০০০ এর মধ্যেই পেয়ে যাবেন। জাফলং শহরে খাবারের দাম একটু কম। ৭০-৮০ টাকায় মুরগি ভাত খেয়ে রওনা দিন জিরো পয়েন্ট। ইজিবাইক এর ভাড়া- ১২০-১৪০।

ওখানে গেলে দেখতে পাবেন জাফলং এর সৌন্দর্য। পাহাড় থেকে নিচে নামার সময় অনেক লোভনীয় ট্যুর প্ল্যান পাবেন। ভুলেও এই ফাদে পা দেয়া যাবেনা। নিচে নেমে ২০ টাকা (জনপ্রতি) ভাড়া দিয়ে নদী পার হবেন। ওখান থেকে কিছুদুর হাটলেই মায়াবি ঝর্ণা।

এরপর খাসিয়া পল্লীর দিকে হাটা শুরু করুন। খাসিয়া পল্লী যাওয়ার সময় আরেকবার নৌকা দরকার। কিন্তু খরচ বাঁচাতে চাইলে একটু আশেপাশে তাকান। অগভীর একটি অংশ দেখতে পাবেন যেখানে নদীর নিচের পাথর বের হয়ে আছে। হাটুর সামান্য উপর পর্যন্ত পানি। হেটে পার হয়ে যান। ওইপারে গেলে আবার ইজিবাইক দেখতে পাবেন। কিন্তু পায়ে হেটেই ঘোরাই ভাল। ইজিবাইক নিতে চাইলে ৩৫০-৪০০ টাকা এর মধ্যেই পেয়ে যাবেন।

ঘোরা শেষ করে যেভাবে এসেছিলেন ঠিক সেভাবেই জাফলং যেতে হবে। যাওয়ার সময় ইজিবাইক না নিয়ে হেটে যেতে পারেন। একটু সময় লাগবে কিন্তু সন্ধ্যাবেলা মেঘালয় শহরের লাইট দেখতে দেখতে হেটে যেতে ভালই লাগবে। সাথে মেঘমুক্ত আকাশ হলে এক অসাধারন দৃশ্য উপভোগ করতে পারেন।

 ২য় দিন: ৮ টার মধ্যে ফ্রেশ হয়ে বের হয়ে পড়ুন । প্রথমেই ইজিবাইকে করে যেতে হবে বল্লারঘাট বা খেয়াঘাট। ভাড়া-১০০ টাকা।
 ঘাটে গিয়ে নৌকায় নদী পার হতে হবে। ভাড়া- ১০ টাকা (জনপ্রতি)। 
 নদী পার হয়ে কাউকে জিজ্ঞেস করুন হাজিবাজার যাওয়ার ইজিবাইক কোথায় তারপর উঠে পরুন। লোকাল ভাড়া জনপ্রতি ২০ টাকা।
 হাজিবাজার নেমে কাউকে জিজ্ঞেস করুন পাংথুমাই এর রাস্তা। তারপর হাটা শুরু। প্রায় ৪০ মিনিট হাটলেই পৌছে যাবেন পাংথুমাই। এত সুন্দর জায়গা খুব কমই দেখেছি 
 কিন্তু শুধু দূর থেকেই দেখা যায় এই সৌন্দর্য কাছে গিয়ে ছোঁয়া যায় না।
 এরপর আপনি ইজিবাইকে করে এবং সিএনজি তে করে যেতে পারেন বিছানাকান্দি। অথবা পাংথুমাই
 আসা কোন টিম এর সাথে যেতে পারেন হাদারপার ঘাট। আমরা অন্য একটি টিম এর সাথে হাদারপার
 গিয়েছিলাম জনপ্রতি ১০০/- টাকা দিয়ে।
 হাদারপার থেকে বিছানাকান্দি যাওয়া আসা ট্রলার ঠিক করুন। ৮০০-৯০০ এর মধ্যে ছোট ট্রলার
 পেয়ে যাবেন। ৮-১০ জন এর বসার মত এই ট্রলার। বিছানাকান্দি যাওয়ার পথে এক নৈসর্গিক দৃশ্য দেখতে পাবেন।
 বিছানাকান্দি তে সপ্তাহে একদিন ইন্ডিয়ান বাজার হয়। কেনাকাটার ইচ্ছা থাকলে ওইদিন টার্গেট
 করে যান। কম দামে অনেক কিছু কেনা যায় যদিও কিছু জিনিস আসল কিনা তা নিয়ে সন্দেহ আছে। কিন্তু বেশিরভাগ এ আসল।এরপর বিছানাকান্দি উপভোগ করে 
 চলে আসুন সিলেট শহরে। ভাড়া জনপ্রতি ১২০। 
 বিকালের আলো বাকি থাকলে সাথে সাথে চলে যান চাষনি পীরের মাজার। টিলার উপর তৈরি এই মাজার দিনের আলোয় দেখা উচিত। এরপর সন্ধ্যার পর থেকে বাকি মাজার
 গুলি ঘুরে দেখতে পারেন। যেতে পারেন SUST এর ক্যম্পাস এ, ক্বীন ব্রীজ আদমজি ঘড়ি দেখতে।

 ৩য় দিন: আম্বরখানা পয়েন্ট থেকে সিএনজি রিজার্ভ করুন রাতারগুল আর মালনিছড়া চা বাগান দেখার জন্য। ১০০০ টাকার ভিতর পেয়ে যাবেন। প্রথমে রাতারগুল যান। 
 যদি কায়াকিং করতে চান তাহলে যেতে হবে চৌরঙ্গী ঘাট।কায়াক এর জন্য একজন গাইড বাধ্যতামুলক। গাইড এর সিট ভাড়া আপনাকে দিতে হবে। পার সিট ১৫০ টাকা
 প্রতি ঘন্টা। ২ সিট এবং ৩ সিট ২ রকম কায়াক আছে। রাতারগুল এর কায়াকিং ছিল ট্যুর এর বেস্ট পার্ট। এরপর রাতারগুল থেকে আসুন মালনিছড়া চা বাগান।
 এখানে ঘুরতে হলে আপনাকে গাইড নিতে হবে।১৫০ টাকা গাইড এর খরচ। চা বাগান রাবার বাগান ঘুরতে পারবেন এবং আমার মতে বাগানের ভিতরে চা টেস্ট করা উচিৎ।
 সিলেট শহরে আর কোন জায়গা বাকি থাকলে এরপর যেতে পারেন। 
 	

</string>

    <string name="tanguar">
অনেকে ১দিনের জন্য টাঙ্গুয়ার হাওর ঘুরে আসার প্ল্যান করলেও, আমার মতে ২দিনে ঘুরে আসা উত্তম । খরচ ও বেশি লাগে না । আমরা ১২জন মিলে মাত্র ১৭০০টাকাতেই ঘুরে আসলাম টাঙ্গুয়ার হাওর ।
সবাই বাস দিয়ে ঘুরে আসলেও আমার কাছে ট্রেনের রুটটা বেস্ট মনে হইছে, ট্রেনে গেলে ক্লান্তিও লাগে না ।  😊
কিভাবে যাবেনঃ কমলাপুর থেকে মোহনগঞ্জ এক্সপ্রেস ছাড়ে রাত ১১.৫০টায় । যাওয়ার ১/২দিন আগেই ট্রেনের টিকেট কেটে নিবেন ।
চেয়ার কোচঃ২২০টাকা । শোভনঃ১৮৫টাকা । I আমার কাছে মনে হয়, চেয়ার কোচেই ভ্রমণ আরামদায়ক হবে ।
১ম দিনঃ সকাল ৫.৪০টায় মোহনগঞ্জ পৌঁছে যাবেন । সেখানে ট্রেন থেকে নেমেই দেখবেন অটোরিকশা,সি.এন.জি আছে মধ্যনগর যাওয়ার জন্য । অটোরিকশা তে ভাড়া ৭০টাকা(জনপ্রতি) । ১.১৫মিনিটেই পৌঁছে যাবেন মধ্যনগর । যাওয়ার পথে রাস্তার দু-পাশের লাল-সাদা শাপলা দেখেই মন ভরে যাবে ।
অটো থেকে নেমেই দেখবেন অনেক নৌকা আছে হাওরে যাওয়ার জন্য । দামাদামি করে নৌকাতে উঠে পরবেন । আমরা যে নৌকাতে গিয়েছি নৌকাওয়ালা মামা এক কথাতে অসাধারন ছিল । নৌকার ভাড়া লেগেছিল ৬,০০০টাকা । তাদের ব্যবহারে আমরা খুশি হয়ে ৫০০টাকা বেশি দিয়ে আসছি  😁 । এই পোস্টের শেষে আমি উনার নাম্বার দিয়ে দিব ।
আপনারা ইচ্ছা করলে বাবুর্চিও নিতে পারেন রান্নার জন্য । আমরা নিজেরাই রান্না করবো ভেবে বাবুর্চি নেই নি, কিন্তু সত্যি বলতে আমাদের রান্নার ৮৫% কাজ নৌকার ২ মামাই করেছে ।
নৌকা ঠিক করে মামাকে বলবেন বাজারে নৌকা নিয়ে যেতে, মধ্যনগর বাজারে গিয়ে রান্নার জন্য সবকিছু কিনে ফেলবেন, আমরা যেই নৌকাতে গিয়েছিলাম সেখানে রান্নার জন্য হাঁড়ি-কড়াই-প্লেট সবই ছিল, তাই আমাদের জাস্ট কিছু ওয়ান টাইম প্লেট কিনতে হয়েছিল ।
বাজার থেকে বাজার করে ১০টায় রউনা করবেন টাঙ্গুয়ার হাওরের উদ্দেশ্যে । যাত্রাপথেই রান্না শুরু করবেন । ২/২.৩০ ঘণ্টা লাগবে ওয়াচ টাওয়ারে পৌঁছাতে ।
সেখানে গিয়ে গোসল সেরে নিবেন সবাই । আমাদের রান্না বাঁকি ছিল অনেক, গোসল করে এসে দেখি মামারা অনেকটা রান্নাই করে ফেলেছে ।
তারপর সেখান থেকে রউনা দিলাম টেকেরঘাটের উদ্দেশ্যে । ১.৩০ঘণ্টার মধ্যেই পৌঁছে যাবেন টেকেরঘাটে । সেখানে গিয়ে খাওয়া-দাওয়া সেরে বিশ্রাম নিয়ে ৪টায় বের হবেন টেকেরঘাটের আশেপাশের পাহাড় ও লেক দেখার জন্য । ২ ঘণ্টায় আশেপাশের সব জায়গা ঘুরে সন্ধ্যার পরে বাজারে গিয়ে নাস্তা করে নিতে পারেন । তারপর নৌকাতে এসে বিশ্রাম করবেন । (রাতের রান্না সম্পূর্ণটায় মামারা করেছিল, আমাদের কিচ্ছু করতে হয় নি ।) । রাতের বেলায় হাওরের মাঝখানে নৌকা নোঙ্গর করে পাহাড়ের উপরের সৌন্দর্য সত্যিই চোখ জুড়িয়ে যাবে । না ঘুমিয়ে গান-আড্ডা দিয়ে সারা রাত পার করেও দিতে পারেন ।
২য় দিনঃ সকালে ঘুম থেকে উঠেই আসে পাশের পাহাড়ের সৌন্দর্য আপনাকে মুগ্ধ করবেই । বাজারে গিয়ে বাজার করে নিতে পারেন দুপুরের জন্য । তারপর.৯টা/১০টার মধ্যে বাইক ভাড়া করে শিমুলবাগান, জাদুকাটা নদী, বারিক্কা টিলা, নিলাদ্রি লেক ঘুরে সবার শেষে লাকমাছড়াতে যাবেন । বাইক ভাড়া নিবে ১৫০টাকা(জনপ্রতি) । লাকমাছড়া তে গিয়ে দুপুরের গোসল সেরে নিতে পারেন । তারপর নৌকাতে এসে বিশ্রাম করে খাওয়া-দাওয়া সেরে নিতে পারেন
(আমাদের রান্না করতে হয় নি, মামারা দুপুরের রান্নাও করে রেখেছিল) । তারপর বিকেল ৩.৩০/৪টায় রউনা করবেন মধ্যনগরের উদ্দেশ্যে । ২.৩০ ঘণ্টা পরেই পৌঁছে যাবেন মধ্যনগর ।
তারপর আবার অটোতে করে চলে আসবেন মোহনগঞ্জ । সেখান থেকে রাত ১১.৩০টার ট্রেনে ঢাকা চলে আসবেন। ( সোমবার ট্রেন বন্ধ থাকে, তাই আমাদের বাসে করে আসতে হয়েছিল। বাস ভাড়া ৩০০টাকা) । সকাল ৬ টার মধ্যেই ঢাকায় চলে আসবেন ।
মাঝির নামঃ ধীরেশ ।(১০জনের জন্য মামার নৌকা পারফেক্ট)
মাঝির নাম্বারঃ ০১৭৮২-৮৮২৬৪৫ ।
বাইকের চালকঃ শামীম । ( মামার অনেক সাহস, রাস্তায় পানি জমে থাকা অবস্থাতেই অর্ধেক বাইক ডোবানো পানিতেও আমাদের নিয়ে বাইক চালিয়েছে)  😁 😁
চালকের নাম্বারঃ ০১৭৫২-২১১৯৬৮ ।
বিঃদ্রঃ হাওর আমাদের দেশেরই সম্পদ, দয়া করে হাওরে ময়লা-আবর্জনা ফেলবেন না ।



</string>
    <string name="shorupkathi">
ঘুরে আসুন স্বরূপকাঠী থেকে:
১। ভাসমান গোলপাতার বাজার ২। ভাসমান কাঠের বাজার ৩। পেয়ারা বাগান ৪। ছারছীনা দরবার শরীফ ৫। গুঠিয়া মসজিদ কমপ্লেক্স

কিভাবে যাবেন স্বরূপকাঠী :
১ম দিনঃ ঢাকার যেখানেই থাকেন সোজা সদরঘাট চলে যান সন্ধ্যা ৬ টার মধ্যে। ৫ নম্বর প্লাটুন থেকে ঢাকা-হুলারহাট - ভান্ডারিয়া রুটের যেকোন লঞ্চে উঠে পড়ুন। বিলাসবহুল কিছু লঞ্চের নাম- রাজদূত ৭, অগ্রদূত প্লাস, রণদূত প্লাস। ভাড়াঃ- ডেকঃ ২৫০-৩০০ টাকা। কেবিনঃ- ৯০০ টাকা (সিঙ্গেল), ১৮০০ টাকা (ডাবল)। সিংগেল কেবিন ১ জনের জন্য হলেও ডেকের সমতূল্য ভাড়া দিয়ে যে কয়জন ইচ্ছা যেতে পারেন। ডাবল কেবিনের ক্ষেত্রেও একই কথা প্রযোজ্য।
লঞ্চ ছাড়লে পড়ে লঞ্চের ছাদে চলে যান। রাতে নদীর সৌন্দর্য উপভোগ করুন।

২য় দিনঃ ভোর ৬ টার দিকে আপনাকে ইন্দুরহাট লঞ্চ টার্মিনালে নামিয়ে দিবে।
লঞ্চ থেকে নেমে কাউকে জিজ্ঞেস করুন মিয়ারহাট লঞ্চ টার্মিনাল কোথায়। টার্মিনালে গিয়ে সারাদিনের জন্য বোট ভাড়া করুন। টাকা বেশী চাইবে। দরাদরি করলে ৫০০-৭০০ টাকার মধ্যে সকাল থেকে দুপুরের জন্য পেয়ে যাবেন। তবে বেশী দরাদরি না করাই ভালো। তাহলে মাঝি আপনাকে সব যায়গা ঘুরিয়ে দেখাতে নাও পারে।
মাঝিকে বলুন কুড়িয়ানা ঘুরিয়ে দেখাতে। যাওয়ার পথে দেখতে পাবেন ছবির মত স্বরূপকাঠীর মানুষের প্রধান ব্যাবসা গোলপাতা আর ভাসমান কাঠের হাট। মাঝি আপনাকে সব যায়গায় ঘুরিয়েও দেখাবে। বাগান মালিকের অনুমতি নিয়ে বাগানে ঢুকে ঘুরতে পারেন। (ভুলেও অনুমতি না নিয়ে ঢুকবেন না। ঝামেলা করবে তাহলে অনেক) । ভাসমান পেয়ারা বাজার থেকে ইচ্ছে করলে পেয়ারা কিনতে পারেন। দাম নিবে প্রতি কেজি ৮- ১০ টাকা। দুপুরের মধ্যে ফিরে আসেন।এবার খেয়ে কাউকে জিজ্ঞেস করলে কলেজ দিঘী দেখিয়ে দিবে। সেখানে কিছুক্ষন বিশ্রাম নিয়ে চলে যান সন্ধ্যা নদীর পাড়ে (যদি অই দিন ফেরার ইচ্ছা না থাকে)। নদীর পাড়ে সূর্যাস্ত উপভোগ করুন। রাতেও থাকতে পারেন কিছু সময়। নদী পার হয়ে ওপারে গিয়ে ঘুরে আসতে পারেন ছারছীনা দরবার শরীফ।
রাতের খাবার দুপুরের হোটেলে খেয়ে আবার মিয়ারহাট বাজারে চলে আসুন। কোনো হোটেলে উঠে পড়ুন। ৩০০ টাকার মধ্যে পেয়ে যাবেন।

আর ঐ দিন ফিরে আসার প্লান থাকলে বিকাল সাড়ে চারটার ( ৪.৩০)  মধ্যে ইন্দুরহাট লঞ্চঘাট চলে যান। ৫-৫.৩০ এর মধ্যে লঞ্চ ছেড়ে যায়।


৩য় দিনঃ সকাল সকাল উঠে পড়ুন। হোটেল ছেড়ে দিয়ে চলে যান খেয়াঘাট। ( কাউকে বললেই দেখিয়ে দেবে )। নদী পার হয়ে রিক্সা নিয়ে/ হেটে যেতে পারেন স্বরুপকাঠী বাস স্টান্ড। বাসে উঠে পড়ুন। কামারকাঠী জমিদার বাড়ি ঘুরে আসুন। সময় লাগবে ২ ঘন্টা।
২ ঘন্টার মধ্যে ফিরে এসে গুঠিয়ার টিকিট কেটে বরিশালগামী বাসে উঠে পড়ুন। (অবশ্যই ১১-১২ টার মধ্যে) ভাড়াঃ ৩০ টাকা। কন্ট্রাকটাররে বললে গুঠিয়া মসজিদ নামিয়ে দেবে। সেখানে নেমে মসজিদ কমপ্লেক্স ঘুরে দেখেন।
এরপর ওখান থেকে বাসে করে চলে যান বরিশাল। বরিশাল বাসস্টান্ড থেকে রিক্সা/অটোতে করে চলে যান মুক্তিযোদ্ধা পার্ক। কিছুক্ষণ ঘুরে চলে আসুন বরিশাল লঞ্চ টার্মিনাল। কীর্তনখোলা, সুন্দরবন – ৭ টাইপ বড় কোন লঞ্চে উঠে পড়ুন। ভাড়াঃ ডেক- ২০০ কেবিন- ৮০০(সিংগেল), ১৬০০(ডাবল)। পরদিন সকালে ঢাকা।
    </string>
    <string name="birishiri">
        যারা সময়ে অভাবে লং ট্যুর দিতে পারছেন না তারা কোন এক বৃহস্পতিবার চলে যেতে পারেন বিরিশিরি। বিরিশিরি নেত্রকোনা জেলার সীমান্তবর্তী একটা ছোট্ট নির্মাধীন শহর। সোমেশ্বরী নদীর পাশ ঘেসে গড়ে ওঠা বিরিশিরি এখনও তেমন অাধুনিকতার ছোয়া পায়নি।

এই পোস্টের মাধ্যমে দেশের সকল ট্রাভেলারদের ছোট্ট একটা ভূল ভাংগানোর চেষ্টা করবো। আমরা মূলত মেইন স্পটগুলোকে বিরিশিরি নামেই চিনি। কিন্তু বিরিশিরি হচ্ছে জাস্ট বাসস্ট্যান্ড টা। মেইন স্পটগুলো যে জায়গা তার নাম বিজয়পুর। সোমেশ্বরী বাদে বাকি ফটোগুলো বিজয়পুরের।
        ঢাকা থেকে বিরিশিরির ডিরেক্ট বাস অাছে। সার্ভিস তেমন ভালোনা। ভাড়া ৩৫০-৪০০ টাকা। সুবিধা হয় এনা বা সৌখিনে ময়মনসিংহ (ভাড়া ২২০ টাকা) তারপর বাস (ভাড়া ৬০-৮০ টাকা) অথবা সিএনজি (১৫০ টাকা) তে ডিরেক্ট বিরিশিরি । রাতে থাকার জন্য কয়েকটি রিসোর্ট বা গেস্ট হাউস আছে।
    </string>
    <string name="kuakata">
        #যাওয়াঃ
ঢাকা থেকে কুয়াকাটা যাবার ২টি রাস্তা। পানি পথ আর সড়ক পথ। আমরা বরিশাল ঘুরে কুয়াকাটা গিয়েছিলাম
#বরিশাল থেকেঃ লঞ্ছ ঘাট থেকে অটো তে করে রুপাতলি বাস টার্মিনাল নামতে হবে (১০ করে)। এখান থেকে ডিরেক্ট কুয়াকাটার বাস (২৪০ করে, ৪-৪.৩০ ঘণ্টা লাগে)।
#ঢাকা থেকেঃ
#পানি পথঃ সদরঘাট থেকে পটুয়াখালী লঞ্চে (২০০ ডেক)। পটুয়াখালী থেকে কুয়াকাটা বাস (১৫০ করে)।
#সড়ক পথঃ ঢাকা সায়দাবাদ থেকে ডিরেক্ট কুয়াকাটা এর বাস (কুয়াকাটা এক্সপ্রেস, ৭০০ করে)।

*****বেক্তিগতভাবে বলব সড়ক পথে নাহ যেতে। কারন যাবার পথে ২টা ফেরী পড়ে, এর জন্য অনেক সময় লেগে যায়। জার্নি ১২ ঘণ্টার।*****

কুয়াকাটা তো চলে আসলাম এখন থাকার জায়গা দরকার। বাস থেকে নামার পরি দালালরা ঘিরে ধরে। ওদের পাশ কাটিয়ে চলে আসতে হবে বিচের কাছের হোটেল গুলোতে। একটু খোজ করলেই আপনার পছন্দ মত এবং সাশ্রয়ী দামে পেয়ে যাবেন রুম।
আমরা ছিলাম হোটেল সানফ্লাওয়ার (৬০০ তে ঠিক করি, দরদাম করে, ২ বেড, থাকা যাবে ৬ জন। ভাল বড় ছিল)।

ওই দিন বিচ এবং বিচের আসেপাশে ঘুরে কাটিয়ে দিতে পারেন।
পরের দিন ভোরে উঠুন, কারন আপনাকে দেখতে হবে সূর্যদয়। কুয়াকাটাতে যে স্পট গুলি আছে তা সবি বিচের ধারে কাছে, তাই এখানে বাইকের বিকল্প নেই। আগের রাতেই বাইক ঠিক করে রাখতে পারেন।
এবার বলি আমাদের কথা। আমরা ৩জন ছিলাম তাই বাইক নিতে হল ২টা। প্রতি বাইকে ২ জন করে নেয় ওরা। প্রতি বাইকারি কুয়াকাটায় ঘুরিয়ে দেখায় ১৮ টা স্পট। অনেকেই বলেছে যে বাইকাররা বলে তো দেখাবে সব স্পট কিন্তু আসলে দেখায় নাহ। আমাদের এমনটা হয় নি, আমাদেরকে সব স্পট দেখিয়েছে। আমরা বাইক নিয়েছিলাম ২টা, ১৫০০ তে। আমরা যা যা দেখতে পেড়েছি-
-কুয়াকাটা জাতীয় উদ্যান -গঙ্গামতি লেক
-কাউয়ার চর -লাল কাঁকড়া চর
-ঝাউ বন -রুপালী দীপ
-বৌদ্ধ বিহার -মিষ্টি পানির কূপ
-রাখাইন পল্লী -কুয়াকাটার কুয়া
-কুয়াকাটা বৌদ্ধ মন্দির -ফিশ ফ্রাই
-লেবুর বন -ঝিনুক বিচ
-তিন নদীর মোহনা -সুন্দরবনের পূর্বাংশ

যা দেখা হয় নি-
-সূর্য উদয়
-শুঁটকি পল্লী

*** আর যদি সুন্দরবনের পূর্বাংশ ( ফাতরার চর ) এ যেতে চান। তাহলে বিচ এর কাছ থেকে অটোতে করে আলীপুর আসতে হবে। এখান থেকে সাম্পান নৌকা ভাড়া করে চলে যেতে হবে ফাতরার চরে।
#ফেরাঃ
যেভাবে গিয়েছেন অই ভাবেই ফিরে আসবেন।

লঞ্চে করে গেলে ২০০০-২৫০০ লাগবে
বাস এ গেলে ৩৫০০ এর মদ্ধে হয়ে যাবে।

    </string>
    <string name="ramsagor">
        যেভাবে যাবেন:ঢাকা টু দিনাজপুর বাস ৬০০টাকা টাকা,ঢাকা টু দিনাজপুর ট্রেন ৪৬৫টাকা
দিনাজপুর নেমে অটোটে রামসাগর ৫০ টাকা।
    </string>
    <string name="sada_pathor">
          কিভাবে যাবেন!?
অনেকের মনেই কনফিউশন থাকে কিভাবে যাবো,রাস্তা নাকি অনেক খারাপ,ভাড়া নাকি অনেক নেয়,বেশি মানুষ যায় না দেখে জায়গাটা সেফ নাকি!!!?

(১)রাস্তা আসলেই খারাপ,ভয়াবহ ধরণের খারাপ,সিলেটের সবচেয়ে খারাপ রাস্তা হইলো ভোলাগঞ্জের রাস্তা।আপনার হাড্ডিগুড্ডি সব ভাইঙ্গা ফালানোর মতন রাস্তা।তবে সেফ জায়গা একদম।

(২)যাওয়ার উপায় CNG/নৌকা।বাস যায় না ভোলাগঞ্জে।সিলেটের আম্বারখানা পয়েন্ট থেকে আপনাকে CNG নিতে হবে ভোলাগঞ্জ ১০নাম্বার ঘাট পর্যন্ত। মূলত এই ভোলগাঞ্জ ১০নাম্বার ঘাট থেকেই নৌকা ভাড়া করে আপনাকে সাদা পাথর এলাকায় যেতে হবে।সেক্ষেত্রে আপনার গ্রুপ যদি ১০/১২জনের হয় তাহলে নৌকা নিয়ে যাওয়া সবচেয়ে ভালো।আর যদি আপনার গ্রুপ ছোট হয় ৪/৫জন, তাহলে আম্বারখানা পয়েন্ট থেকে লোকাল ভাবে CNG যায় একদম ভোলাগঞ্জ ১০নাম্বার ঘাট পর্যন্ত।ভাড়া জনপ্রতি ১৮০/২০০।(দরদাম করে নিবেন)।
        (৩)সিএনজি ড্রাইভাররা বলবে ভোলাগঞ্জ বাজার বা টুকেরবাজার নামতে তারপর এইখান থেকে ভোলাগঞ্জ ১০নাম্বার ঘাট পর্যন্ত আবার CNG নিতে, নৌকা নিতে বা ভোলাগঞ্জ ১০নাম্বার ঘাট পর্যন্ত হেঁটে যেতে।আপনি খবরদার এখানে নামবেন না।এইটা ওদের পকেটে টাকা আনার একটা ফন্দি :3 আপনি সিএনজি নিয়ে সরাসরি ভোলাগঞ্জ ১০নাম্বার ঘাটে চলে যাবেন তারপর এইখান থেকে নৌকা নিবেন।ভাড়া ওই ১৫০/১৮০ই পড়বে!
        (৪)ভোলাগঞ্জ ১০নাম্বার ঘাটে নামার পর নদী বরাবর দাঁড়াবেন তারপর জায়গাটাকে দুই ভাগে ভাগ করবেন। হাতের ডান দিক আর বাম দিন। ডান দিকে গেলে পর্যটনবাহী নৌকা ঘাট পাবেন যেইটার ভাড়াও আপনাকে গুণতে হবে ৬০০/৮০০/১০০০ (রিজার্ভ)। আর বাম দিকে গেলে লোকাল নৌকা ঘাট পাবেন যেই ঘাটে সাধারণত ওইখানকার মানুষরা যাতায়াত করে। সাদা পাথর পর্যন্ত ভাড়া ৩০০/৪০০(রিজার্ভ)। ভোলাগঞ্জ ১০নাম্বার ঘাট থেকে নৌকার ঘাটে হাঁটার পথ ৫/৬মিনিট।কাউকে জিজ্ঞাসা করবেন লোকাল ঘাটাটা কোনদিকে, দেখায় দিবে।
        (৫)আমি বলবো আপনার গ্রুপ যদি ছোট হয় সেক্ষেত্রে CNG রিজার্ভ নেওয়াই ভাল। ভাড়া পড়বে ১৮০০/২০০০। CNG ড্রাইভারকে বলে নিবেন যতক্ষণ ইচ্ছা থাকবো। যাইতে সময় লাগবে ২থেকে আড়াই ঘন্টা!!
        (৬)একটা ছোট্ট ট্রিকস দেই!!
ভোলাগঞ্জ সাদা পাথরের কাছাকাছি ৮/১০ কিলো দূরত্বে আরেকটা জায়গা আছে দেখার মতন, উৎমাছড়া লাল পাথরের এলাকা!! সেইক্ষেত্রে সাদা পাথর+ উৎমাছড়া সহ-ই আপনি CNG রিজার্ভ করতে পারেন, ভাড়া ওই ১৮০০/২০০০ ই পড়বে :3 :3 ।
তবে আপনার দুইটা স্পট একদিনে কভার করতে হইলে একদম ভোরে বের হতে হবে।
        (৭)নৌকা নিয়ে যেতে চাইলে প্রথমে আপনাকে আম্বারখানা পয়েন্ট থেকে যেতে হবে উমাইর গাঁও।লোকাল ভাড়া ৫০টাকা করে জনপ্রতি। ওইখান থেকে সাদা পাথর ভোলাগঞ্জের নৌকা পাবেন।ভাড়া ২৫০০/২৮০০/৩০০০।




    </string>
    <string name="shapla_gram">
        বরিশাল সদর উপজেলা থেকে ৬০ কিলোমিটার দূরের এক বিলে দেখা মিলবে চোখজুড়ানো এমন দৃশ্যের। প্রকৃতির বুকে আঁকা এ যেন এক নকশি কাঁথা। অপরুপ এ সৌন্দর্য বরিশালের উজিরপুর উপজেলার সাতলা গ্রামের এক বিলের, স্থানীয়দের কাছে যেটি পরিচিত শাপলার বিল নামে।
আগাছা আর লতা-পাতায়, বিলের হাজারো শাপলা, চোখ জুড়ায় পথচারিদের। বিলের যত ভেতরে যাওয়া যায়, ততই বাড়তে থাকে লালের আধিক্য। এ যেন এক শাপলার রাজ্য। এ বিলে ঠিক কবে থেকে, শাপলা জন্মাতে শুরু করেছে তা নিয়ে নেই সঠিক কোন তথ্য। তবে, স্থানীয় বয়স্কদের কাছ থেকে জানা যায় জন্মের পর থেকেই, এভাবে শাপলা ফুটতে দেখেছেন তারা। এ বিলে, তিন ধরণের শাপলা জন্মে। লাল, সাদা আর বেগুনি। তবে, লাল শাপলাই বেশি। গোটা গ্রাম জুড়ে শাপলার চাষ হয় এখানে।
উত্তর সাতলা  নামে এ গ্রামটির প্রায় ১০ হাজার একর জলাভুমিতে শাপলা এর চাষ করা হয়। গ্রামের অধিবাসীদের ৭০% ই শাপলা চাষ এবং বিপণন এর সাথে জড়িত। এ গ্রাম থেকে দেশের বিভিন্ন স্থানে শাপলা সরবরাহ করা হয়। ছবি তোলার জন্য আদর্শ একটি গ্রাম সাতলা।
কখন যাবেন
শাপলা হয় প্রায় ৮ মাস। অগাস্ট থেকে শুরু করে নভেম্বর পর্যন্ত শাপলার পুরো সিজন এখানে। তাই এ সময়ের মধ্যে গেলে শাপলা দেখতে পাবেন। শাপলা দেখতে হলে আপনাকে খুব সকালে যেতে হবে, কেননা সকাল ৮টার পরে ফুল বুজে ছোট হয় যায় অথবা শাপলা শিকারিরা শাপলা তুলে নিয়ে বাজারে বিক্রি করতে যায়। তাই সবচেয়ে ভালো হয় রাতে গ্রামে থাকতে পারলে।
সাতলা কিভাবে যাবেন

সাতলার শাপলা বিলে যাওয়ার সবচেয়ে সহজ পথ

শাপলা বিল ভ্রমণে যাবেন, কিন্তু ভাবছেন কোন পথটি সবচেয়ে সহজ হবে? আপনার জন্য জানিয়ে দিচ্ছি বরিশালের সাতলা গ্রামের অনন্য সুন্দর শাপলা বিলগুলো ভ্রমণের রুটগুলো। বেছে নিন আপনার জন্য সবচেয়ে সহজ পথটি। প্রথম রুট- ঢাকা থেকে বাসে চলে যান গোপালগঞ্জ, কোটালীপাড়া ঘাঘর বাজারে। বাস ভাড়া ৪০০ থেকে সাড়ে ৪৫০ টাকা। এখান থেকে অটোতে বা বাইকে সাতলা গ্রাম।
২য় রুট- ঢাকা থেকে বরিশালের লঞ্চে না উঠে আপনি উঠুন পয়সারহাট বা আগৈলঝরার লঞ্চে। বরিশালের ১০ উপজেলার একটি আগৈলঝরা। এখান থেকে ভ্যানে বা বাইক চলে আসুন সাতলা।
৩য় রুট- ঢাকা থেকে প্রথমেই লঞ্চে বরিশাল। বরিশাল লঞ্চ ঘাট পৌঁছে এবার যেতে পারেন ২ ভাবে। বাসে অথবা মাহিন্দ্রায়। বাসে গেলে অটোতে চলে যান নথুল্লাহবাদ বাস স্ট্যান্ড। সময় লাগবে ২ ঘন্টা। ভাড়া জনপ্রতি ৯০ টাকা। আর মাহিন্দ্রায় গেলে আপনার রুট ২টি- ১। শানুহার-ঈদগাহ-ধামুড়া-কারফা বাজার-সৌদি মার্কেট হয়ে সাতলা। এই রাস্তা খুবই খারাপ, সময় এবং শ্রম দুই-ই বেশি যাবে। অন্তত ৩ ঘন্টা লাগবে সাতলা পৌঁছতে। ২। ইচলাদি-উজিরপুর-ডাবেরকুল- ওটরা-সাতছতে।এই রাস্তাটি নতুন এবং সুন্দর। এই পথে খুব দ্রুতই চলে যেতে পারবেন আপনি। ৫০ মিনিটের মতো সময় লাগবে।সারা দেশেই জনপ্রিয় সাতলা বিলের শাপলার লাল গালিচায় পা রাখতে প্রতিদিন অসংখ্য মানুষ এখানে আসছেন। এখন সুবিধাজনক বড় আকারের নৌকাও পাবেন। এক নৌকায় ৫ থেকে ৬ জন ওঠা যায়। ভাড়া নিবে ৫০০ থেকে ৬০০ টাকা। এই ঋতুতে এটাই মাঝিদের মূল আয়। তাহলে আর দেরী কেন? ঘুরে আসুন বিখ্যাত এই বিল থেকে। জমা করুন রঙ্গিন কিছু স্মৃতি আপনার ভ্রমণ এলবামে।

    </string>
    <string name="shatgombuj">
                হাতে ১ দিন সময় নিয়ে ঘুরে আসতে পারুন বাংলার ঐতিহ্যবাহী #ষাটগম্বুজ_মসজিদ থেকে।

সাথে ১দিনের মদ্ধ্যেই যে যায়গাগুলো ঘুরে দেখতে পাবেন:
১. ষাটগম্বুজ মসজিদ
২. সিংগাইর মসজিদ
৩. খান জাহান আলীর মাজার
৪. কোধলা মঠ
৫. রুপসা ব্রিজ
৬. হাদিস পার্ক( খুলনা শহরের মদ্ধ্যেই)

যেভাবে যাবেন:

ঢাকার সায়দাবাদ থেকে প্রতিদিন সকাল ৬ টা থেকে রাত ১০ টা পর্যন্ত অনেকগুলো বাস ছেরে যায়। এগুলোর মদ্ধ্যে #ফাল্গুনি_পরিবহন ই ভালো হবে আসা করি।
এছাড়া গাবতলি থেকে #হানিফ, #শাকুড়া, #ঈগল সহ কয়েকটি বাস যায়।

১. ষাটগম্বুজ মসজিদ:

যেকোন ভাবেই যান সকালের মদ্ধ্যে খুলনা শহরে থাকলেই হবে। খুলনা শহরের সোনাডাঙ্গা থেকে বাগেরহাট যাওয়ার বাস পাবেন। ভাড়া ৭০-৮০ টাকার মত নিবে। বলবেন ষাটগম্বুজ মসজিদের সামনে নামিয়ে দিতে।

ষাটগম্বুজ মসজিদের মদ্ধ্যে ঐতিহ্যবাহী মসজিদ ছাড়াও দেখতে পাবেন, একটি মিউজিয়াম, আরো একটি সুবিশাল লেক। লেক এর বামম পাস দিয়ে আছে ছোট ছোট ছাউনি ঘর, যেখানে বসে আড্ডা দিতে খারাপ লাগবে নাহ।

২.সিংগাইর মসজিদ:

এই মসজিদ এর অবস্থান ষাটগম্বুজ এর পাসেই। ষাটগম্বুজ মসজিদ এর গেইট এ দারালে আপনাকে আর খুজতে হবে নাহ। রাস্তার ওপারেই দেখতে পাবেন সিংগাইয়ার মসজিদটি।

৩. খান জাহান আলীর মাজার:

ষাটগম্বুজ মসজিদের একটু সামনেই ইজি বাইক পাবেন, ইজি বাইকে ২০-৩০ মিনিট এর মদ্ধ্যেই চলে যেতে পারবেন খান জাহান আলীর মাজার।

৪. কোধলা মঠ:

এর আরেকটি নাম আছে #অযোধ্যা_মঠ। এর অবস্থান ষাটগম্বুজ মসজিদ থেকে ১০ কি.মি. উত্তরে। আপনাকে কষ্ট করে খুজতে হবে নাহ। খান জাহান আলীর মাজারে এর গেইট থেকে ইজি বাইক নিয়ে চলে যাবেন কোধলা মঠ।

৫. রুপসা ব্রিজ:

এগুলা ঘুরা শেষ হলে এবার বাগেরহাট থেকে খুলনাগামি যেকোন বাসে উঠে পরুন। বলবেন রুপসা ব্রিজ এর গোরাতেই নামিয়ে দিতে। আর চেস্টা করবেন সন্ধ্যার সময়টাতে রুপসা ব্রিজ এ থাকার। কারন, এই সময়টাতে ব্রিজ এর আসল সৌন্দর্য দেখতে পাওয়া যায়।

৬. হাদিস পার্ক:
ব্রিজ থেকে খুলনার যেকোন বাসে উঠে পরবেন। খুলনায় নেমে আগে ঢাকার টিকিট কাটবে। সোনাডাঙ্গা থেকেই বাস পাবেন, বা রয়েল এর মোর থেকেও পাবেন। টিকিট কাটা শেষ এ ইজি বাইক নিয়ে চলে যান হাদিস পার্ক। এটা শহরের একটু ভিতরে। ইজি বাইক এ যেতে ১০-১৫ মিনিট সময় লাগবে। কিছুক্ষন ঘুরাঘুরি করে বাস ছারার সময়ের আগেই চলে যাবেন বাস স্টান এ।


    </string>
    <string name="kantojir">
                ঘুরে এলাম কান্তজির মন্দির, দিনাজপুর। ঢাকা থেকে দিনাজপুর ট্রেনে, অতঃপর ব্যাটারী চালিত অটো বা গাড়ি।

"কান্তজীউ মন্দির বা কান্তজির মন্দির বা কান্তনগর মন্দির বাংলাদেশের দিনাজপুরে অবস্থিত একটি প্রাচীন মন্দির। এটি নবরত্ন মন্দির নামেও পরিচিত কারণ তিনতলাবিশিষ্ট এই মন্দিরের নয়টি চূড়া বা রত্ন ছিলো। কান্তজীউ মন্দির ১৮ শতকে নির্মিত একটি চমৎকার ধর্মীয় স্থাপনা।"

বাংলার স্থাপত্যসমূহের মধ্যে বিখ্যাত এ মন্দির বিশিষ্টতার অন্যতম কারণ হচ্ছে পৌরাণিক কাহিনীসমূহ পোড়ামাটির অলঙ্করণে দেয়ালের গয়ে ফুটিয়ে তোলা হয়েছে।

ঘুরতে গিয়ে সবচেয়ে অবাক লেগেছে এ মন্দির প্রাংগনের ব্যবস্থাপনা আর পরিচ্ছন্নতা দেখে -যা আমাদের অনেক স্থাপনাতেই বিরল। তাই ভ্রমন সময়ে পরিবেশের পরিচ্ছন্নতার ব্যাপারটি যেনো আমরা ভুলে না যাই।
    </string>
    <string name="paharpur">
        ঢাকা মহাখালী/গাবতলি থেকে নওগাঁগামী বাসে উঠবেন, সময় লাগবে ৬/৭ ঘণ্টা । তারপর ওখান থেকে জয়পুরহাট গামী  বাসে উঠে বলবেন পাহারপুর যাবো । ১ঘন্টা ১৫ মিনিটেই পৌঁছে যাবেন পাহারপুর ।
    </string>


</resources>
